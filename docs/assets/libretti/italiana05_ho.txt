Ho un gran peso, Taddeo's aria from L'Italiana in Algeri

Ho un gran peso sulla testa;
In quest'abito m'imbroglio,
Se vi par la scusa onesta,
Kaimakan esser non voglio,
E ringrazio, il mio signore,
Dell'onore che mi fa.
(Egli sbuffa! Ohimè!  che occhiate!)
Compatitemi, ascoltatemi,
(Spiritare costui mi fa.)
Qua bisogna far un conto :
Se ricuso il palo è pronto;
E se accetto?
È mio dovere di portargli il candeliere.
Ah Taddeo, che bivio è questo!
Ma quel palo?
Taddeo, che ho da far?
Kaimakan, signore, io resto,
Non vi voglio disgustar.

Quanti inchini quanti onori
Mille grazie, miei signori,
Non vi state a incomodar.
Per far tutto quel che posso,
Signor mio, col basto in dosso
Alla degna mia nipote
Io mi vado a presentar!
(Ah Taddeo quant'era meglio
Che tu andassi in fondo al mar.)
Grazie quanti onori
Alla degna mia nipote
Or mi vado a presentar.
