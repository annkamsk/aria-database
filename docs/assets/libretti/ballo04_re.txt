Re dell'abisso, affrettati, Ulrica's aria from Un Ballo in Maschera

Re dell'abisso, affrettati, 
Precipita per l'etra, 
Senza librar la folgore 
Il tetto mio penètra. 
Omai tre volte l'upupa 
Dall'alto sospirò; 
La salamandra ignivora 
Tre volte sibilò . . . 
E delle tombe il gemito 
Tre volte a me parlò.

È lui, è lui! ne' palpiti 
Come risento adesso 
La voluttà riardere 
Del suo tremendo amplesso! 
La face del futuro 
Nella sinistra egli ha. 
M'arrise al mio scongiuro, 
Rifolgorar la fa: 
Nulla, più nulla ascondersi 
Al guardo mio potrà!
