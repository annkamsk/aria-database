Non è l'oro, Hagenbach's aria from La Wally

Non è l'oro, no, che tenta
Ai perigli il cacciator...
È la gloria che cimenta
Gli ardimenti alti del cor!
Su per l'erto sentier
Lentamente salìa
E me tentava nella lunga via
Della caccia il pensier!
Quand'ecco un urlo
Fender l'aër nevoso
E, ritto, a me dinante
Ecco apparir codesto orso gigante!
M'arresto! Guato!
L'abisso a manca...
Ed a destra un fossato!
Dunque forza è lottar per la vita,
Chè già l'orso s'avanza!
E me rafforza e incita 
La suprema speranza!
Lascio il fucile, col coltello
M'avvinghio all'irto vello!
Così!  In un laccio 
D'un lungo abbraccio!
Colle zanne m'afferra
Ed avido le affonda...
E già il sangue m'inonda..
E già quasi m'atterra...
