Un ignoto, tre lune or saranno, Massimiliano's aria from I Masnadieri

Un ignoto, tre lune or saranno, 
mi narrò che il mio Carlo era spento; 
svenni, oppresso da subito affanno, 
e creduto fu morte il sopor. 
Risensando, mi trovo serrato 
fra quattr'assi: mi scuoto, lamento . . . 
S'alza il panno . . . Francesco ho da lato. 
"Come? risusciti ancor?" 
Ricomposto e qui tratto il ferétro, 
ne levàro il coperchio di nuovo; 
"Rovesciate laggiù quello spettro, 
troppo ei visse!" mio figlio gridò. 
Preghi, pianti suonarono invano, 
m'han gittato in quell'orrido covo: 
e fu desso, il mio figlio inumano, 
che dell'antro le porte serrò.
