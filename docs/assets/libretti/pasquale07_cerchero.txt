Cercherò lontana terra, Ernesto's aria from Don Pasquale

Cercherò lontana terra,
Dove gemer sconosciuto,
Là vivrò col cuore in guerra,
Deplorando il ben perduto!
Ma, nè sorte a me nemica,
Nè frapposti monti, e mar,
Ti potranno, dolce amica,
Dal mio core cancellar,
Non ti potranno dal mio core cancellar!


E se fia che ad altro oggetto
Tu rivolga un giorno il core,
Se mai fia che un nuovo affetto
Spenga in te l'antico ardore,
Non temer che un infelice,
Te spergiura accusi, al ciel,
Se tu sei, ben mio felice,
Sarà pago il tuo fedel!