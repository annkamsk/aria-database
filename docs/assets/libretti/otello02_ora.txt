Ora e per sempre addio, Otello's aria from Otello

Tu? Indietro! fuggi! 
M'hai legato alla croce! Ahimè! 
Più orrendo d'ogni orrenda inguiria 
dell' ingiuria è il sospetto. 
Nell' ore arcane della suà lussuria 
(e a me furate!) m'agitava il petto 
forse un presagio! Ero baldo, giulivo. 
Nulla sapevo ancora; io non sentivo 
sul suo corpo divin [dolce] che m'innamora 
e sui labbri mendaci 
gli ardenti baci 
di Cassio! Ed ora! ed ora. . . 

Ora e per sempre addio sante memorie, 
addio, sublimi incanti del pensier! 
Addio schiere fulgenti, addio vittorie, 
dardi volanti e volanti corsier! 
Addio, vessillo trionfale e pio, 
e diane squillanti in sul mattin! 
Clamori e canti di battaglia, addio! 
Della gloria d'Otello è questo il fin.

Sciagurato! mi trova una prova secura 
che Desdemona è impura. . . 
Non sfuggir! nulla ti giova! 
Vo' una secura, una visibil prova! 
O sulla tua testa 
s'accenda e precipiti il fulmine 
del mio spaventoso furor che si desta!