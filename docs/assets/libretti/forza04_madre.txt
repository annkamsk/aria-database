Sono giunta!...Madre, pietosa Vergine, 
	Leonora's aria from La Forza del Destino

Sono giunta! Grazie, o Dio! 
Estremo asil guesto è per me! 
Son giunta! Io tremo! La mia orrenda storia è nota 
in quell'albergo, e mio fratel narrolla! 
Se scoperta m'avesse! Cielo! Ei disse naviga 
vers' occaso. Don Alvaro! Nè morto cadde quella 
notte in cui io, io del sangue di mio padre intrisa, 
l'ho seguito e il perde! Ed or mi lascia, mi fugge! 
Ohimè, non reggo a tanta ambascia.

Madre, pietosa Vergine, 
Perdona al mio peccato, 
M'aita quel ingrato 
Dal core a cancellar. 
In queste solitudini 
Espierò l'errore, 
Pietà di me, Signore. 
Deh, non m'abbandonar! 

Ah, quei sublimi cantici, 
Dell'organo i concenti, 
Che come incenso ascendono 
A Dio sui firmamenti, 
inspirano a quest'alma 
Fede, conforto e calma!

Al santo asilo accorrasi. 
E l'oserò a quest'ora? 
Alcun potria sorprendermi! 
O misera Leonora, tremi? 
Il pio frate accoglierti no, non ricuserà. 
Non mi lasciar, soccorrimi, pietà Signor, pietà! 
Deh, non m'abbandonar!