No, che il morir non è, Amenaide's aria from Tancredi

Di mia vita infelice eccomi dunque alfin!
moro, Tancredi, io per te moro,
e tu infedel mi credi!
Di mie sventure, di mie pene
è questa la più amara, e funesta;
e il padre, oh Dio!
povero padre!
Perfida figlia! mi chiamavi, piangendo :
ah! rea non sono, no.
Ma pur de' rei questo è il feral soggiorno;
e della colpa, e dell'infamia intorno tutto spira l'orror.
Di ceppi avvinta, circondata da mostri...
orribil morte...e agl'innocenti serbi,
oh ciel, tal sorte!

No, che il morir non è sì barbaro per me,
se moro per amor, se moro pel mio ben.
Un dì conoscerà la fà di questo cor.
forse pentito allor, col pianto verserà
qualche sospir dal sen.
