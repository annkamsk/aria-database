Credi al destino?, Chénier's aria from Andrea Chénier

Credi al destino? Io credo! 
Credo a una possanza arcana 
che benigna o maligna 
i nostri passi or guida 
or svia pei diversi sentieri 
de l'esistenza umana. 
Una possanza che dice a un uomo: 
Tu sarai poeta. A un altro: 
A te una spada, sii soldato! 
Or bene, il mio destino 
forse qui vuolmi. 
Se quel che bramo mi si avvera, resto. 
Allora partirò! 
E questo mio destino si chiama amore. 
Io non ho amato ancor, 
pure sovente nella vita 
ho sentita sul mio cammin vicina 
la donna che il destin fa mia; 
bella, ideale, divina come la poesia; 
passar con lei sul mio cammin l'amor! 
Sì, più volte ha parlato 
la sua voce al mio cuore; 
udita io l'ho sovente 
con la sua voce ardente 
dirmi: Credi all'amor; 
Chénier, tu sei amato! 
Da tempo mi pervengono strane lettere 
or soavi, or gravi, or rampogne or consigli. 
Scrive una donna misteriosa ognora. 
In quelle sue parole vibra un'anima! 
Chi sia, indagato ho in vano. 