Urna fatale del mio destino, Don Carlo's aria from La Forza del Destino

Morir! Tremenda cosa! 
Sì intrepido, sì prode, ei pur morrà! Uom singolar 
costui! Tremò di Calatrava al nome. A lui palese n' è 
forse il disonor? Cielo! Qual lampo! S'ei fosse il seduttore? 
Desso in mia mano, e vive! Se m'ingannassi? 
Questa chiave il dica. 
Ecco i fogli! Che tento! 
E la fè che giurai? E questa vita che debbo al suo 
valor? Anch'io lo salvo! S'ei fosse quell' Indo 
maledetto che macchiò il sangue mio? . . . Il suggello 
sì franga. Niun qui mi vede. No? Ben mi vegg'io!


Urna fatale del mio destino, 
Va, t'allontana, mi tenti in vano; 
L'onor a tergere qui venni, e insano 
D'un onta nuova nol macchierò. 
Un giuro è sacro per l'uom d'onore; 
Que' fogli serbino il lor mistero. 
Disperso vada il mal pensiero 
Che all'atto indegno mi concitò. 
E s'altra prova rinvenir potessi? 
Vediam. 
Qui v'ha un ritratto . . . 
Suggel non v'è . . . nulla ei ne disse . . . 
Nulla promisi . . . s'apra dunque . . . 
Ciel! Leonora! 
Don Alvaro è il ferito! 
Ora egli viva, e di mia man poi muoia! 

È salvo! Oh gioia! 
Egli è salvo! Gioia immensa 
Che m'innondi il cor ti sento! 
Potrò alfine il tradimento 
Sull'infame vendicar. 
Leonora, ove t'ascondi? 
Di': seguisti tra le squadre 
Chi del sangue di tuo padre 
Ti fe' il volto rosseggiar? 
Ah, felice appien sarei 
Se potessi il brando mio 
Ambedue d'averno al dio 
D'un sol colpo consacrar!