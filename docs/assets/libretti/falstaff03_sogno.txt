È sogno? o realtà, Ford's aria from Falstaff

È sogno? o realtà...
Due rami enormi
Crescon sulla mia testa.
È un sogno?
Mastro Ford!  Dormi?
Svegliati!  Su! ti desta!
Tua moglie sgarra 
E mette in mal'assetto
L'onor tuo, la tua casa
Ed il tuo letto!

L'ora è fissata
Tramato l'inganno
Sei gabbato e truffato!
E poi diranno 
Che un marito geloso è un insensato!
Già dietro a me nomi d'infame conio
Fischian passando;  mormora lo scherno.
O matrimonio : Inferno!
Donna : Demonio!
Nella lor moglie abbian fede i babbei!
Affiderei la mia birra a un Tedesco,
Tutto il mio desco a un olandesse lurco,
La mia bottiglia d'acquavite a un Turco,
Non mia moglie a sè stressa.
O laida sorte! 
Quella brutta parola in cor mi torna :
"Le corna!" Bue! Capron!
Le fusa torte!
Ma non mi sfuggirai! No! sozzo, reo,
Dannato epicureo!  Prima li accoppio
E poi li colgo, li accoppio!  Io scoppio!
Vendicherò l'affronto!
Laudata sempre sia
Nel fondo del mio cor la gelosia.
