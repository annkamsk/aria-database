Perchè, perchè non m'ami più?, Michele's aria from Il Tabarro

Perchè, perchè non m'ami più?
Ora le notti son tanto fresche...
E l'anno scorso là in quel nero guscio
Eravamo pur tre...
C'era il lettuccio del nostro bimbo...
Tu sporgevi la mano e lo cullavi dolcemente, lentamente
E poi sul braccio mio t'addormentavi...
Erano sere come queste...
Se spirava la brezza,
Vi raccoglievo insieme nel tabarro come in una carezza...
Sento sulle mie spalle le vostre teste bionde...
Sento le vostre bocche vicino alla mia bocca
Ero tanto felice!
Ora che non c'è più,
I miei capelli grigi mi sembrano 
Un insulto alla tua gioventù!
Ma non puoi dormire!
Sai bene che non devi addormentarti!
Non so bene...
Ma so che è molto tempo che non dormi!
Resta vicino a me!   Non ti ricordi...
Altre notti, altri cieli ed altre lune?
Perchè chiudi il tuo cuore?
Ti rammenti le ore che volavan via 
Su questa barca trascinate dall'onda?
Ah! Ritorna, ritorna come allora,
Ritorna ancora mia!
Quando tu m'amavi
E ardentemente mi cercavi e mi baciavi...
Resta vicino a me! La notte è bella!
