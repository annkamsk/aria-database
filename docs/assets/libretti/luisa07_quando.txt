Quando le sere al placido, Rodolfo's aria from Luisa Miller

Oh! fede negar potessi agl'occhi miei!
Se cielo e terra, se mortali ed angeli
attestarmi volesser ch'ella non è rea...
Mentite!  Io risponder dovrei,
tutti mentite...Son cifre sue!
Tanta perfidia!  Un'alma sì nera!
Si mendace!  Ben la conobbe il padre!
Ma dunque i giuri, le speranze la gioja,
le lagrime, l'affano?
Tutto è menzogna, tradimento inganno!

Quando le sere al placido
chiaror d'un ciel stellato
meco figgea nell'etere
lo sguardo innamorato,
e questa mano stringermi
dalla sua man sentia...
Ah! mi tradia!
Allor, ch'io muto, estatico
da'labbri suoi pendea,
ed ella in suon angelico
,,amo te sol,, dicea,
tal che sembrò l'empireo
aprirsi all'alma mia!
