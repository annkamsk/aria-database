Tu il cuor mi strazii, Tigrana's aria from Edgar

Tu il cuor mi strazii... Io muoio!
Che feci a te, crudel ? 
Belava all'avoltoio
Nell'agonia l'agnel...
Ghignando il re dei venti
Disse al morente allor:
Oh, stupidi lamenti!
Così volle il Signor! 
Agnellin, - fai pietà!
Perchè l'orrenda mano
Su me aggravar così? 
Diceva all'uragano
Il fiorellino un di...
Rispose l'uragano
Al moribondo fior:
Il tuo lamento è vano!...
Così volle il Signor!... 
Fiorellin, - fai pietà!...

Di voi timor non ha!
Sia per voi l'orazion,
È per me la canzon!
Vo' cantar, vo' trillar!
Chi non vuole ascoltar
Torni in chiesa a pregar!
L'ira vostra o il perdon
Io del par sprezzerò!
L'abborrita canzon
Sempre qui canterò!
Vo' cantar... Vo' trillar!
Chi non vuole ascoltar
Torni in chiesa a pregar!
