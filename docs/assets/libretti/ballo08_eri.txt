Eri tu che macchiavi quell'anima, Renato's aria from Un Ballo in Maschera

Non è su lei, nel suo 
Fragile petto che colpir degg'io. 
Altro, ben altro sangue a terger dèssi 
L'offesa! . . . 
Il sangue tuo! 
E lo trarrà il pugnale 
Dallo sleal tuo core, 
Delle lagrime mie vendicator!

Eri tu che macchiavi quell'anima, 
La delzia dell'anima mia; 
Che m'affidi e d'un tratto esecrabile 
L'universo avveleni per me! 
Traditor! che compensi in tal guisa 
Dell'amico tuo primo la fé! 
O dolcezze perdute! O memorie 
D'un amplesso che l'essere india! . . . 
Quando Amelia sì bella, sì candida 
Sul mio seno brillava d'amor! 
È finita, non siede che l'odio 
E la morte nel vedovo cor! 
O dolcezze perdute, o speranze d'amor!
