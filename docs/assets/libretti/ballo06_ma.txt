Ma dall'arido stelo divulsa, Amelia's aria from Un Ballo in Maschera

Ecco l'orrido campo ove s'accoppia 
Al delitto la morte! 
Ecco là le colonne . . . 
La pianta è là, verdeggia al piè. S'inoltri, 
Ah, mi si aggela il core! 
Sino il rumor de' passi miei, qui tutto 
M'empie di raccapriccio e di terrore! 
E se perir dovessi? 
Perire! ebben, tal è, s'adempia, e sia.

Ma dall'arido stelo divulsa 
Come avrò di mia mano quell'erba, 
E che dentro la mente conulsa 
Quell'eterea sembianza morrà, 
Che ti resta, perduto l'amor . . . 
Che ti resta, mio povero cor!
Ah! chi piange, qual forza m'arretra? 
M'attraversa la squallida via? 
Su, corraggio . . . e tu fatti di pietra, 
Non tradirmi, dal pianto ristà; 
O finisci di battere e muor, 
T'annienta, mio povero cor!
Mezzanotte! - Ah, che veggio? una testa 
Di sotterra si leva . . . e sospira! 
Ha negli occhi il baleno dell'ira 
E m'affisa e terribile sta!
Deh! mi reggi, m'aita, o Signor, 
Miserere d'un povero cor!
