Amici, in ogni evento...Pensa alla patria, Isabella's aria from L'Italiana in Algeri

Amici, in ogni evento
M'affido a voi;
Ma già fra poco io spero
Senza rischio e contesa
Di trarre a fin la meditata impresa.
Per chè ridi, Taddeo?
Può darsi ancora
Ch'io mi rida di te.
Tu impallidisci, schiavo gentil?
Ah! se pietà ti desta il mio periglio,
Il mio tenero amor,
Se parlano al tuo core
Patria, dovere e onore,
Dagli altri apprendi
A mostrarti Italiano;
E alle vicende della volubil sorte
Una donna t'insegni ad esser forte.

Pensa alla patria,
E intrepido il tuo dover adempi :
Vedi per tutta Italia
Rinascere gli esempi
D'ardire di valor,
Sciocco! Tu ridi ancora?
Vanne, mi fai dispetto.
Caro, caro,
Ti parli in petto amore,
Dovere, amor, dover, onor.
Amici in ogni evento...
Vicino è già il momento...
Se poi va male ti gioco...
Qual piacer! Fra pochi istanti
Rivedrem le patrie arene.
Nel periglio del mio bene
Corraggiosa amor mi fa.
