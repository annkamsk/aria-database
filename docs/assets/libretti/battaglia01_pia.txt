La pia materna mano, Arrigo's aria from La Battaglia di Legnano

O magnanima, e prima delle città Lombarde,
O Milan valorosa, io ti saluto,
io dalla tomba sorto, al par di te!
S'accese all'ombra delle sacre tue
rinascenti mura il foco ond'io
eternamente avvamperò. -
Divina cagion de'miei sospiri,
io bevo l'aure alfin che tu respiri!

La pia materna mano
chiuse la mia ferita ...
Eppur da te lontano
io non sentia la vita:
Come in un mar di pianto
parea sepolto il cor.
Ah! solo a te d'accanto
saprò ch'io vivo ancor.