La sua lampada vitale, Francesco's aria from I Masnadieri

Vecchio! spiccai da te quell'odiato 
primogenito tuo! La piangolosa lettera 
ch'ei ti scrisse io l'ho distrutta: 
Una mia ne leggesti, ove tel pinsi 
con sì cari colori. . .Alfin la colpa 
della natura, che minor mi fece, 
castigai nel fratello; ora nel padre 
punir la debbo. . .Il dritto! 
La coscienza! Spauracchi egregi 
per le fiacche animucce. Osa, Francesco! 
Spàcciati del vecchiardo. . .È vivo a stento 
questo logoro ossame; un buffo. . .è spento. 

La sua lampada vitale 
langue, è ver, ma troppo dura. 
Se va lenta la natura, 
giuro al ciel! l'affretterò. 
Mente mia, trova un pugnale 
che trapassi il core umano, 
nè svelare possa la mano 
che lo strinse e lo vibrò.
