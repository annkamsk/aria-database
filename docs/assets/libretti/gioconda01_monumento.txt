O monumento!, Barnaba's aria from La Gioconda

O monumento!
regia e bolgia dogale! Atro portento!
Gloria di questa e delle età future.
Ergi fra due torture
il porfido cruento.
Tua base i pozzi, tuo fastigio i piombi!
Sulla tua fronte il volo dei palombi,
i marmi e l'ôr.
Gioia tu alterni e orror con voce occulta.
Quivi un popolo esulta,
quivi un popolo muor!
Là il Doge, un vecchio scheletro
coll'acìdaro in testa;
sovr'esso il Gran Consiglio,
la Signoria funesta;
sovra la Signoria,
più possente di tutti, un re, la spia!
O monumento!Apri le tue latèbre,
spalanca la tua fauce di tenèbre,
s'anco il sangue giungesse a soffocarla!
Io son l'orecchio e tu la bocca: parla.
