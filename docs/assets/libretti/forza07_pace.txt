Pace, pace, mio Dio!, Leonora's aria from La Forza del Destino

Pace, pace, mio Dio! 
Cruda sventura 
M'astringe, ahimè, a languir; 
Come il di primo 
Da tant'anni dura 
Profondo il mio soffrir. 
L'amai, gli è ver! 
Ma di beltà e valore 
Cotanto Iddio l'ornò. 
Che l'amo ancor. 
Nè togliermi dal core 
L'immagin sua saprò. 
Fatalità! Fatalità! Fatalità! 
Un delitto disgiunti n'ha quaggiù! 
Alvaro, io t'amo. 
E su nel cielo è scritto: 
Non ti vedrò mai più! 
Oh Dio, Dio, fa ch'io muoia; 
Che la calma può darmi morte sol. 
Invan la pace qui sperò quest'alma 
In preda a tanto duol. 
Misero pane, a prolungarmi vieni 
La sconsolata vita . . . Ma chi giunge? 
Chi profanare ardisce il sacro loco? 
Maledizione! Maledizione! Maledizione!