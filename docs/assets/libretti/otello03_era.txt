Era la notte, Iago's aria from Otello

Ardua impresa sarebbe; e qual certezza 
sognate voi se quell' immondo fatto 
sempre vi sfuggirà? Ma pur se guida 
è la ragione al vero, una si forte 
congettura riserbo che per poco alla 
certezza vi conduce. Udite.

Era la notte, Cassio dormia, 
gli stavo accanto. 
Con interrotte voci tradia 
l'intimo incanto. 
Le labbra lente, lente movea, 
nell' abbandono 
del sogno ardente, e allor dicea, 
con flebil suono:

"Desdemona soave! Il nostro amor s'asconda. 
Cauti vegliamo! L'estasi del ciel 
tutto m'innonda." 
Seguia più vago l'incubo blando; 
con molle angoscia 
l'interna imago quasi baciando, 
ei disse poscia:

"Il rio destino impreco 
che al Moro ti donò". 
E allora il sogno 
in cieco letargo si mutò.